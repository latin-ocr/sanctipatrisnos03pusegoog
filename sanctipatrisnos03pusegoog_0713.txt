xvii.12‚13. IN SJOANNEM. ΜΒ. XI. cA'P.1x. τοι

Θεός ; οὐ γὰρ ἄν τι δράσαι τῶν ὄντων τά ἶδικῶς ἐνεργήματα
Θεοῦ, μὴ οὐχὶ τοῦτο ὑπάρχον οὐσιωδῶς, ὅπερ ἂν εἶναι τυχὸν
οἶησαίμεθα τὸν Θεόν. ἀποσώζει δὲ ποῖλιν ἐν τῇ καθ’ ἑαυτὸν
θεωρίᾳ τὸ ἐν νοήσει διπλοῦν διὰ τὴν μετὰ σαρκὸς οἷκο-

5 νομίαν. ἀποφέρει μὲν γάρ πως τῆς γενητῆς φύσεως τὸ Θ
διασώζειν δύνασθαι και τηρεῖν τὰ οἷσπερ ἂν τοῦτο τυχὸν
ὀφείληται δι’ εὐσέβειαν, ἀνατίθησι δε τῷ ὀνόματι τοῦ Πατρὸς,
μόνῃ τῇ θείᾳ προσνέμων φύσει τὰ θεοπρεπῆ. διὰ γὰρ τοῦτο
πάλιν, καίτοι τετηρηκέναι λέγων τοῦς μαθητὰς, οὐ τοῖς ἀν-

10 θρωπότητος μέτροις τὴν τοῦ κατορθώματος ὑπόληψιν ἐχαρί-
σατο, πεπληρῶσθαι δὲ μᾶλλον ἐν ὀνόματι λέγει τῷ τοῦ Θεοῦ,
ἔξω μέν πως τιθεὶς ἑαυτὸν τοῦ πράγματος, καθὸ γέγονέ τε
καὶ νοεῖται σὰρξ, εἴσω δὲ πάλιν τοῦ τηρῆσαι τιθεὶς καὶ a 978 Δ.
ἐνεργεῖν δύνασθαι τὰ θεοπρεπῆ, καθάπερ ἐστὶ Θεὸς ε’κ Θεοῦ,

15 δύναμις ἡ παντουργικὴ τοῦ Πατρὸς, ἰσχῦς οὐκ ἐνεργουμένη,
ἀλλ’ ἐξ ὧν ε’στιν αὐτὴ τὴν ὅθεν ἀῤῥήτως προέκυψεν ἐμφανί-
ζουσα φύσιν. εὶ δὲ δεδόσθαι φησὶν αὐτῷ κάν τούτῳ δὴ
πάλιν τὸ τῆς θεότητος ὄνομα, καίτοι Θεὸς κατὰ φύσιν ὑπείρ-
χων καθὸ πέφηνεν ἐκ Θεοῦ Μονογενὴς, οὐδὲν τοῦτο διαλυ-

20 μαίνεται τῇ ἀληθείᾳ τοῦ πράγματος, οὐδὲ τῆς αὐτῷ πρε-
πούσης ἐξώσειεν ἂν αὐτὸν τιμῆς τε καὶ δόξης· πολλοῦ γε b
καὶ δεῖ. εἴη γὰρ ἂν τὸ λαβεῖν τῆς ἀνθρωπότητος ἰ’διον, καὶ
αὐτῇ πρεπόντως ἀνακείσεται μᾶλλον· ἔχει γὰρ οὐδὲν ἐξ
ἑαυτῆς.

25 Τηρῆσαι δὲ οὕτω φησὶ τοὺς ἑαυτοῦ μαθητὰς, καὶ τοσαύ- '⁶‘
την ἐπ’ αὐτοῖς ποιῆσαι τὴν πρόνοιαν, ὡς ἀπολέσθαι μηδένα,
πλὴν ἑνὸς, ὃν καὶ τῆς ἀπωλείαις ὠνόμασεν υἱὸν, ὡς ἐξ
οἰκείας βουλῆς, μᾶλλον δὲ μοχθηρίας τε καὶ ἀνοσιότητος,
τῇ ἀπωλείᾳ χρεωστούμενον. οὐδὲ γὰρ οἶησόμεθά ποτε, κατὰ

30 θεῖόν τε καὶ ἄμαχον κρῖμα τὸν προδότην ἐν μαθηταῖς τῇ τοῦ
θηρεύοντος ε’ναλῶναι παγίδι, καὶ βρόχων εἴσω γενέσθαι e

2. ὑπάρχον Ε. υπάρχων Ed. 6. τὰ] τοὺς E. 17. ἐαυτῷ a.
28. οἰκείας βουλῆς] γνώμης οἰκείας a.

